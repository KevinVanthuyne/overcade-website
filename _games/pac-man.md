---
name: Pac-Man
year: 1980
manufacturer: Namco
image: assets/images/arcades/pac-man/pac-man.jpg
images:
  - assets/images/arcades/pac-man/pac-man-closer.jpg
  - assets/images/arcades/pac-man/pac-man-screen.jpg
featured: true
showOnHomepage: true
tagline: De ultieme all-time klassieker
order: 1
---

Misschien wel de ultieme arcadeklassieker. Pac-Man wordt algemeen beschouwd als een van de meest
invloedrijke videospellen ooit en is een van de meest herkenbare iconen in de popcultuur.

In dit spel bestuur je Pac-Man en moet je alle stippen eten in het doolhof, zonder geraakt te worden door een van de
vier gekleurde spookjes. Maar als je een van de grote "Power Pellets" eet, worden de rollen omgedraaid en kan Pac-Man de
spookjes opeten!

Pac-Man was een van de eerste arcadespellen die afweek van de populaire ruimte shooters van die tijd zoals Space
Invaders en Galaxian. Het was het eerste spel dat rond een personage draaide en cutscenes bevatte.
Dit alles maakte het spel ook een succes bij vrouwelijke spelers.

Het spel werd ontwikkeld door Namco en in 1980 gelicentieerd voor distributie in de Verenigde Staten door Midway. Er
werden wereldwijd naar schatting 400.000 kasten gemaakt.