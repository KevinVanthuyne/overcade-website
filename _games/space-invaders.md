---
name: Space Invaders
year: 1978
manufacturer: Taito
image: assets/images/arcades/space-invaders/space-invaders.jpg
tagline: De arcade waarmee alles begon
showOnHomepage: true
images:
  - assets/images/arcades/space-invaders/si-control-panel.jpg
  - assets/images/arcades/space-invaders/si-front-dark.jpg
  - assets/images/arcades/space-invaders/si-inside.jpg
  - assets/images/arcades/space-invaders/si-side.jpg
---

Een van de meest iconische en invloedrijke arcadespellen aller tijden. Space Invaders wordt algemeen beschouwd als een
van de grondleggers van de moderne videogame-industrie.

In dit spel moet je golven van buitenaardse aliens neerschieten terwijl ze langzaam naar beneden bewegen. Met een
laserkanon kan je de monsters neerschieten en punten scoren. Als alle aliens zijn verslagen, ga je naar het volgende
level, dat steeds moeilijker wordt.

Space Invaders was het eerste spel dat een highscore-systeem introduceerde, wat spelers motiveerde om steeds betere
scores te halen. Het succes van Space Invaders leidde tot een wereldwijde arcadeboom en
de start van het gouden tijdperk van arcadespellen. Volgens een legende was er in Japan zelfs een tekort aan Yen munten
omdat iedereen ze gebruikte om Space Invaders te spelen.

Het spel werd ontwikkeld door Tomohiro Nishikado en uitgebracht door Taito in 1978. De maker van Space Invaders was
naar eigen zeggen nooit een goede speler en gaf toe niet veel verder te raken dan het eerste level.